---
layout: poi
wikidatum: Q130450052
title:  Εφετείο Πειραιά
image: https://commons.wikimedia.org/wiki/File:Court_of_Appeal_Piraeus.jpg
---

Εφετείο Πειραιώς, με έδρα τον Πειραιά: Το πολιτικό Εφετείο Πειραιά ιδρύθηκε με τον Ν.662/1977 και ξεκίνησε να λειτουργεί στις 8 Μαΐου 1978, με το ΠΔ 222/78 (ΦΕΚ Α’51/12-4-1978) και η πρώτη του απόφαση δημοσιεύθηκε στις 23 Ιουνίου 1978. Αφορούσε σε μισθωτική διαφορά επαγγελματικής μίσθωσης (κρίση για το συμφωνημένο ύψος μισθώματος) και απέρριψε την έφεση. Οι υπηρεσίες του Εφετείου με την Εισαγγελία του, στεγάστηκαν αρχικά στο κτήριο της οδού Νικήτα 12 (https://www.efeteio-peir.gr/ από Πηγή: Ένας Αιώνας (1920-2020), Μανώλης Κοτσώνης και Ηλίας Τζιτζικάκης, Δικηγορικός Σύλλογος Πειραιά, ISBN: 978-960-89555-1-6). Στην περιφέρεια του Εφετείου Πειραιώς, μετά τον Ν.5108/2024 «Ενοποίηση του πρώτου βαθμού δικαιοδοσίας, χωροταξική αναδιάρθρωση των δικαστηρίων της πολιτικής και ποινικής δικαιοσύνης και άλλες διατάξεις» (ΦΕΚ Α’ 65/02.05.2024) εμπίπτει η περιφέρεια του Πρωτοδικείου Πειραιά.
